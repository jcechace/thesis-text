\chapter{Závěr}
Hlavním cílem této práce bylo implementovat nový systém správy diplomových prací pro průmyslové partnera Fakulty informatiky, společnost Red Hat. První část tohoto dokumentu poskytla základní informace o~vyvinutém systému a stručně představila použité technologie. Následovalo podrobnější seznámení s~aplikačním rámcem Grails, architekturou a vývojem aplikací na této platformě. Třetí část byla věnována práci se soubory ve vyvinutém systému se zaměřením na detaily vlastní implementace. V~závěru jsem popsal nasazení vyvinuté aplikace do cloudu OpenShift.

Systém se podařilo implementovat a úspěšně nasadit do produkčního prostředí. Aktuálně tak probíhá první semestr testovacího provozu, v~rámci kterého se zaměřujeme na připomínky uživatelů, primárně studentů a vyučujících z~jednotlivých univerzit. Spolu s odstraňováním případně nalezených chyb je systém průběžně upravován podle získaných ohlasů.
